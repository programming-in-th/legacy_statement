การแข่งขัน &ldquo;The local Plovdiv Olympiad in Informatics&rdquo; หรือ POI   ถูกจัดขึ้นด้วยกฏที่ไม่เหมือนใคร ดังนี้   มีผู้เข้าร่วมการแข่งขันทั้งหมด N คนและมีงานที่ต้องทำทั้งหมด T งาน   ในแต่ละงานจะถูกให้คะแนนด้วยชุดทดสอบเพียง 1 ชุดเท่านั้น   ดังนั้น ความน่าจะเป็นสำหรับงานทุกงานและผู้เข้าแข่งขันทุกคนมีเพียงแค่ 2 กรณีคือ   ผู้เข้าร่วมการแข่งขันสามารถแก้ปัญหาของงานที่ได้รับมอบหมายนี้ได้หรือผู้เข้าร่วมการแข่งขันไม่สามารถแก้ปัญหาของงานชิ้นนี้ได้   และไม่มีการให้คะแนนบางส่วนกับงานชิ้นใด ๆ ทั้งสิ้น<br />
<br />
ค่าของคะแนนที่กำหนดให้กับงานแต่ละชิ้นจะถูกพิจารณาหลังจากจบการแข่งขัน   ซึ่งจะมีค่าเท่ากับจำนวนของผู้เข้าร่วมการแข่งขันที่ไม่สามารถแก้ไขปัญหาของงานชิ้นนี้ได้   ส่วนคะแนนของผู้เข้าร่วมการแข่งขันแต่ละคนจะมีค่าเท่ากับผลรวมของคะแนนที่กำหนดให้กับงานที่ได้รับการแก้ปัญหาโดยผู้เข้าร่วมการแข่งขันคนนั้น ๆ<br />
<br />
Philip ได้เข้าร่วมการแข่งขันนี้   แต่เขาก็รู้สึกสับสนกับกฏการให้คะแนนที่สลับซับซ้อนนี้   และตอนนี้เขากำลังจ้องมองที่ผลลัพธ์ต่าง ๆ ซึ่งเขาไม่สามารถกำหนดตำแหน่งของตัวเองในตำแหน่งสุดท้ายได้   เรามาช่วย Philip โดยการเขียนโปรแกรมที่สามารถคำนวณคะแนนและตำแหน่งของเขากันเถอะ<br />
<br />
ก่อนการแข่งขัน   ผู้เข้าร่วมการแข่งขันแต่ละคนจะถูกกำหนดค่า ID จากตัวเลขตั้งแต่ 1 ถึง N และค่า ID ของ Philip คือ P    ในตำแหน่งสุดท้ายของการแข่งขันจะลงรายการของผู้เข้าร่วมการแข่งขันทุกคนเรียงลำดับตามคะแนนของพวกเขาจากมากไปน้อย   ในกรณีที่เสมอกัน โดยในระหว่างผู้เข้าร่วมการแข่งขันที่เสมอกันนั้น   คนที่สามารถแก้ไขปัญหาของงานได้จำนวนมากกว่าก็จะได้ถูกลงรายการก่อนคนที่สามารถแก้ไขปัญหาของงานได้จำนวนน้อยกว่า    และในกรณีที่เสมอกันและผู้เข้าร่วมการแข่งขันก็ยังมีจำนวนงานที่สามารถแก้ไขได้จำนวนเท่ากันอีก   ให้ลงรายการของผู้เข้าร่วมการแข่งขันเหล่านี้เรียงลำดับตามเลข ID ของพวกเขาจากน้อยไปมาก<br />
<br />
<u><strong>งานของคุณ</strong></u><br />
จงเขียนโปรแกรมเพื่อรับข้อมูลของปัญหาที่ได้รับการแก้ไขจากผู้เข้าร่วมแข่งขันคนใด ๆ   แล้วพิจารณาหาคะแนนและตำแหน่งของ Philip ในตำแหน่งสุดท้ายออกมา<br />
<br />
เงื่อนไข<br />
1 &le; N &le; 2 000   คือ   จำนวนของผู้เข้าร่วมการแข่งขัน<br />
1 &le; T &le; 2 000    คือ    จำนวนของงาน<br />
1 &le; P &le; N   คือ    ค่า ID ของ Philip<br />
<br />
<u><strong>ข้อมูลนำเข้า</strong></u><br />
โปรแกรมของจะต้องรับข้อมูลเข้ามาทางคียบอร์ด   ดังนี้<br />
<ul>
    <li>ในบรรทัดแรก   ประกอบด้วย เลขจำนวนเต็ม N, T, และ P  ซึ่งแยกกันโดยใช้ช่องว่าง 1 ช่อง</li>
    <li>&nbsp;N บรรทัดถัดมา ให้อธิบายว่า ผู้เข้าร่วมการแข่งขันแต่ละคนสามารถแก้ปัญหาของงานชิ้นใดได้บ้าง  โดยในบรรทัดที่ k ของบรรทัดเหล่านี้จะอธิบายว่า งานชิ้นไหนบ้างที่ถูกแก้ไขปัญหาโดยผู้เข้าร่วมการแข่งขันคนที่มีค่า ID เท่ากับ k   และในแต่ละบรรทัดจะประกอบไปด้วยเลขจำนวนเต็ม T ตัว แยกกันด้วยช่องว่าง   เลขตัวที่ 1 ของเลขจำนวนเต็มเหล่านี้ จะแสดงว่า ผู้เข้าร่วมการแข่งขันคนที่ k สามารถแก้ไขปัญหาของงานชิ้นที่ 1 ได้หรือไม่   เลขตัวที่ 2 ก็จะแสดงในทำนองเดียวกันนี้กับงานชิ้นที่ 2 และเป็นเช่นนี้เรื่อยไป   เลขจำนวนเต็ม T ตัวทั้งหมดเหล่านี้จะเป็นเลข 0 หรือ 1 เท่านั้น  โดยเลข 1 หมายถึง ผู้เข้าร่วมการแข่งขันคนที่ k สามารถแก้ไขปัญหาของงานชิ้นนี้ได้   ในขณะที่เลข 0 จะหมายความว่า เขาหรือเธอคนนั้นไม่สามารถแก้ไขปัญหาของงานชิ้นนี้ได้</li>
</ul>
<br />
<u><strong>ข้อมูลส่งออก</strong></u><br />
โปรแกรมของคุณจะต้องแสดงผลออกมาทางจอภาพในบรรทัดเดียวด้วยเลขจำนวนเต็ม 2 ค่า แยกกันด้วยช่องว่าง 1 ช่อง   โดยเลขจำนวนเต็มค่าแรกคือ คะแนนที่ Philip ได้รับในการแข่งขัน POI     ค่าที่สองคือ ตำแหน่งของ Philip ในตำแหน่งสุดท้าย   ซึ่งค่าตำแหน่งที่ได้นี้จะต้องเป็นเลขจำนวนเต็มตั้งแต่ 1 ถึง N   โดยตำแหน่งที่ 1 แสดงถึงผู้เข้าร่วมการแข่งขันที่ได้ลงรายการในอันดับต้น (ผู้เข้าร่วมการแข่งขันคนที่มีคะแนนที่สูงที่สุด)   และตำแหน่งที่ N แสดงถึงผู้เข้าร่วมการแข่งขันที่ได้ลงรายการในอันดับท้าย (ผู้เข้าร่วมการแข่งขันคนที่มีคะแนนต่ำที่สุด)<br />
<br />
ที่มา: 21st International Olympiad In Informatics&ndash; August 8 - 15, 2009 (Day 1)
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>5 3 2<br />0 0 1<br />1 1 0<br />1 0 0<br />1 1 0<br />1 1 0</td>
				<td>3 2</td>
			</tr></table>