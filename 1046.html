<p><span style="font-family: Courier New">วันหนึ่ง เพื่อนรักของผม โปรเฟสเซอร์ลูนี่ วิ่งกระหืดกระหอบเข้ามาในห้องทำงานของผมแต่เช้า หน้าของเขาแดงกล่ำคล้ายกับเขากำลังโกรธจัด พร้อมกับกล่าวขึ้นว่า &quot;ไอ้พวกผู้ผลิตมือถือเฮงซวยทั้งหลายเอ๊ย นี่ดูซิ ฉันต้องการส่ง SMS แต่ใช้เวลาพิมพ์ข้อความนี่มาสิบกว่านาทีแล้ว&quot;&nbsp; ผมพยายามพูดให้เขาคลายความโกรธลง &quot;อ้าว! ทำไมล่ะ ไม่น่าจะนานขนาดนี้นะ&quot; ลูนี่เสริมต่อทันทีว่า &quot;เห็นมั้ยล่ะว่า เขาจัดวางตัวอักษรในแต่ละปุ่มอย่างไม่เข้าท่าเลย นี่!ตัวอักษร เอส ถูกจัดไว้เป็นตัวที่สี่ของปุ่ม ฉันต้องกดปุ่มเลข 7 ถึงสี่ครั้งจึงจะได้ตัวเอส แล้วอย่างตัว อี ทำไมไม่จัดไว้เป็นตัวแรกของปุ่ม ต้องกดถึงสองครั้งกว่าจะได้ตัวอี นี่มันเป็นการออกแบบโดยไม่ใช้สมองเลยนะเนี่ย&quot;<br />
<br />
&quot;ใจเย็นไว้เพื่อน&quot; ผมกล่าวขึ้น &quot;รูปแบบนี้เขาใช้กันมาตั้งนานแล้ว ก่อนที่จะมีการใช้งาน SMS อีกนะ เขาก็เลยต้องคงไว้แบบนั้นแหละ&quot; <br />
<br />
&quot;นั่นมันเป็นข้อแก้ตัวต่างหาก&quot; ดูเหมือนว่าลูนี่จะโกรธมากขึ้น &quot;ถึงเวลาต้องเปลี่ยนเจ้ารูปแบบการวางตัวอักษรนี่แล้ว อีกอย่างก็คือทำไมต้องวางตัวอักษรไว้แค่ในปุ่มแค่ 8 ปุ่มเท่านั้น ทำไมไม่ใช้ให้ครบทั้ง 12 ปุ่มเลย และก็ทำไมต้องเรียงตัวอักษรด้วย&quot; &quot;ฉันก็...ไม่รู้เหมือนกัน&quot; ผมกล่าวอย่างจนปัญญา<br />
<br />
เขาพูดต่อ &quot;ฉันว่าน่าจะมีใครที่มาปรับปรุงเจ้ารูปแบบการวางตำแหน่งตัวอักษรนี่นะ&quot; ผมคิดว่าลูนี่ก็เหมือนคนทั่ว ๆ ไปที่ชอบบ่น แต่ไม่เห็นเสนอทางแก้ปัญหาที่เป็นไปได้เลย <br />
<br />
ในโจทย์ข้อนี้ พวกเราต้องหาทางช่วยลูนี่แล้วล่ะ ด้วยการหารูปแบบการวางตัวอักษรที่จะช่วยให้ผู้ป้อนข้อความกดปุ่มเป็นจำนวนครั้งที่น้อยที่สุด โดยที่โจทย์จะกำหนดสิ่งต่อไปนี้มาให้ (1) จำนวนของปุ่ม (2) จำนวนสูงสุดของตัวอักษรที่สามารถกำหนดให้กับแต่ละปุ่มได้ (3) จำนวนตัวอักษรที่มีทั้งหมดในภาษานั้น และ (4) ความถี่ที่แต่ละตัวอักษรจะปรากฏอยู่ในข้อความ&nbsp; โดยที่ตัวอักษรใดจะถูกวางอยู่ในปุ่มใด และจะเรียงลำดับในแต่ละปุ่มอย่างใดก็ได้ แต่ละตัวอักษรจะถูกกำหนดให้กับปุ่มใดได้เพียงครั้งเดียวเท่านั้น และอย่าลืมว่าจำนวนตัวอักษรที่มีทั้งหมดในภาษาอาจจะไม่ใช่ 26 ก็ได้ถ้าภาษานั้นไม่ใช่ภาษาอังกฤษ<br />
<br />
ตัวอย่างของการกำหนดตัวอักษรภาษาอังกฤษให้กับปุ่มต่าง ๆ ที่ใช้กันอยู่ คือ<br />
<br />
key 2: abc<br />
key 3: def<br />
key 4: ghi<br />
key 5: jkl<br />
key 6: mno<br />
key 7: pqrs<br />
key 8: tuv<br />
key 9: wxyz<br />
<br />
เมื่อกดปุ่มใดในครั้งแรกจะเป็นการเลือกตัวอักษรตัวแรก และถ้ากดต่อไปอีกจะเป็นการเลือกตัวอักษรตัวถัดไปที่กำหนดไว้สำหรับปุ่มนั้น ๆ ตัวอย่างเช่น&nbsp; ถ้าต้องการพิมพ์คำว่า &quot;SNOW&quot; ต้องกดปุ่ม &quot;7&quot; สี่ครั้ง เพื่อให้ได้ตัวอักษร &quot;S&quot; ตามด้วยปุ่ม &quot;6&quot; สองครั้งเพื่อให้ได้ตัวอักษร &quot;N&quot; ตามด้วยปุ่ม &quot;6&quot; อีกสามครั้งเพื่อให้ได้ตัวอักษร &quot;O&quot; และสุดท้ายตามด้วยปุ่ม &quot;9&quot; หนึ่งครั้งเพื่อให้ได้ตัวอักษร &quot;W&quot; ดังนั้นจำนวนการกดปุ่มทั้งหมดคือ 10 ครั้ง<br />
<br />
<strong><u>ข้อมูลนำเข้า</u></strong><br />
<strong>บรรทัดแรก </strong>ประกอบด้วยจำนวนเต็ม 3 ค่าคั่นด้วยช่องว่างหนึ่งช่อง ตามลำดับดังนี้ จำนวนตัวอักษรมากที่สุดที่สามารถกำหนดให้ได้กับแต่ละปุ่ม (P) จำนวนปุ่มที่มี (K) และจำนวนตัวอักษรที่มีในภาษานั้น (L)<br />
<strong>บรรทัดที่สอง</strong> ประกอบด้วยจำนวนเต็มที่ไม่ติดลบ L ตัว แต่ละตัวหมายถึงความถี่ของแต่ละตัวอักษร นั่นคือ ตัวแรกเป็นจำนวนครั้งที่ตัวอักษรตัวแรกปรากฏในข้อความ ตัวที่สองเป็นจำนวนครั้งที่ตัวอักษรตัวที่สองปรากฏในข้อความ เรื่อย ๆ ไปจนครบ L ตัว <br />
<br />
<strong><u>ข้อมูลส่งออก</u></strong><br />
เป็นจำนวนครั้งของการกดปุ่มเพื่อพิมพ์ข้อความดังกล่าว เมื่อใช้รูปแบบการจัดเรียงตัวอักษรบนปุ่มแบบที่ดีที่สุด<br />
<br />
<u><strong>ข้อจำกัดของชุดทดสอบ<br />
</strong></u>P * K &ge; L <br />
0 &le; ความถี่ที่แต่ละตัวอักษรถูกใช้ในข้อความ &le; 1&nbsp;000&nbsp;000 <br />
1 &le; N &le; 100<br />
1 &le; P &le; 1 000<br />
1 &le; K &le; 1 000<br />
1 &le; L &le; 1 000</span><span style="font-family: Courier New"><br />
<br />
<u><strong>ที่มา:</strong></u><strong>&nbsp;</strong></span><strong><span style="font-family: Courier New">Google Code Jam 2008 Round 1-C</span></strong></p>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>3 2 6<br />8 2 5 2 4 9</td>
				<td>47</td>
			</tr>
			<tr>
				<td>3 9 26<br />1 1 1 100 100 1 1 1 1 1 1 1 1 1 1 1 1 10 11 11 11 11 1 1 1 100<br /></td>
				<td>397</td>
			</tr></table>