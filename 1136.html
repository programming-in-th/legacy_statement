<p><span style="font-family: 'Courier New'; ">หลังกลับจากต่างจังหวัด เพื่อนของคุณได้ซื้อขนมมาฝากคุณ 2 ถุงใหญ่ แต่เนื่องจากเพื่อนของคุณเป็นนักคณิตศาสตร์ จะซื้อขนมมาให้ใครฟรีๆ ก็กระไรอยู่ เขาจึงท้าให้คุณเล่นเกมย้ายขนมให้ชนะเสียก่อน จึงจะได้รับขนมทั้งหมดเป็นของฝาก<br />
<br />
เกมนี้มีกติกาว่า ในตอนเริ่มต้น จะมีถุงอยู่ 2 ใบ แต่ละใบบรรจุขนมที่มีราคาต่างๆ อยู่จำนวนมาก คุณสามารถย้ายขนม 1 ชิ้น จากถุงใบหนึ่งไปยังอีกใบหนึ่ง ให้สอดคล้องเงื่อนไขต่อไปนี้</span></p>
<span style="font-family: 'Courier New'; ">  </span><font face="'Courier New'"><font face="'Courier New'">
<ul>
    <li><span style="font-family: 'Courier New'; ">หลังจากย้ายแล้ว ถุงแต่ละใบต้องจะมีขนมเหลืออยู่อย่างน้อย 1 ชิ้น</span></li>
    <li><span style="font-family: 'Courier New'; ">หลังจากย้ายแล้ว ค่าเฉลี่ยของราคาขนมในถุงแต่ละใบจะต้องมีค่าเพิ่มขึ้นจากเดิม</span></li>
</ul>
<p><span style="font-family: 'Courier New'; ">การย้ายขนมแต่ละครั้งสามารถย้ายจากถุงใบไหนไปใบไหนก็ได้ แต่สามารถย้ายได้ครั้งละ 1 ชิ้นเท่านั้น&nbsp;คุณต้องย้ายขนมให้ได้มากครั้งที่สุดเท่าที่จะทำได้ โดยที่การย้ายขนมทุกครั้งจะต้องสอดคล้องตามเงื่อนไขเสมอ<br />
<br />
ตัวอย่างเช่น หากในตอนเริ่มต้น ถุงใบแรกมีขนมราคา 4, 6, 10, 15 และ 20 บาท ซึ่งมีค่าเฉลี่ยเป็น 11 บาท ส่วนถุงใบที่สองมีขนมราคา 3 และ 5 บาท ซึ่งมีค่าเฉลี่ยเป็น 4 บาท คุณสามารถย้ายขนมราคา 10 บาท จากถุงใบแรกไปยังใบที่สองได้ ซึ่งจะทำให้ค่าเฉลี่ยของราคาขนมในถุงใบแรกเพิ่มเป็น 11.25 บาท และใบที่สองเพิ่มเป็น 6 บาท แต่หลังจากนั้น คุณจะไม่สามารถย้ายขนมชิ้นใดๆ ให้สอดคล้องตามเงื่อนไขได้อีกแล้ว ดังนั้น คุณจึงย้ายขนมได้เพียงครั้งเดียว<br />
<br />
แต่วิธีดังกล่าวยังไม่ใช่วิธีที่ดีที่สุด หากคุณเริ่มต้นด้วยการย้ายขนมราคา 6 บาท จากถุงใบแรกไปยังใบที่สอง ค่าเฉลี่ยของราคาขนมในถุงใบแรกจะเพิ่มเป็น 12.25 บาท และใบที่สองจะเพิ่มเป็น 4.67 บาท จากนั้น คุณจึงย้ายขนมราคา 10 บาท จากถุงใบแรกไปยังใบที่สอง ทำให้ค่าเฉลี่ยของราคาขนมในถุงใบแรกเพิ่มเป็น 13 บาท และใบที่สองเพิ่มเป็น 6 บาท คุณจึงย้ายขนมได้ทั้งหมด 2 ครั้ง ซึ่งวิธีนี้เป็นวิธีที่ทำให้ย้ายขนมตามเงื่อนไขได้มากครั้งที่สุดแล้ว<br />
<br />
<u><strong>งานของคุณ</strong></u><br />
จงเขียนโปรแกรมเพื่อรับราคาของขนมในแต่ละถุงตอนเริ่มต้น แล้วคำนวณหาจำนวนครั้งในการย้ายขนมตามเงื่อนไขที่มากที่สุดที่เป็นไปได้<br />
<br />
<u><strong>ข้อมูลนำเข้า</strong></u><br />
บรรทัดแรกระบุจำนวนเต็ม A และ B (1 &le; A,B &le; 1,000,000) แทนจำนวนขนมตอนเริ่มต้นในถุงใบแรกและใบที่สอง<br />
<br />
บรรทัดต่อมาระบุจำนวนเต็มบวก A ตัว แทนราคาของขนมแต่ละชิ้นในถุงใบแรก โดยเรียงจากน้อยไปหามาก<br />
<br />
บรรทัดต่อมาระบุจำนวนเต็มบวก B ตัว แทนราคาของขนมแต่ละชิ้นในถุงใบที่สอง โดยเรียงจากน้อยไปหามาก<br />
<br />
ขนมแต่ละชิ้นจะมีราคาไม่เกิน 1,000,000 บาท และขนมแต่ละชิ้นอาจมีราคาเท่ากันได้<br />
<br />
<u><strong>ข้อมูลส่งออก</strong></u><br />
มีบรรทัดเดียว แทนจำนวนครั้งในการย้ายขนมตามเงื่อนไขที่มากที่สุดที่เป็นไปได้<br />
<br />
<u><strong>การให้คะแนน</strong></u><br />
20% ของข้อมูลทดสอบ จะมี A,B &le; 10<br />
</span>40% ของข้อมูลทดสอบ จะมี A,B &le; 1,000&nbsp;<span style="font-family: 'Courier New'; "><br />
60% ของข้อมูลทดสอบ จะมี A,B &le; 100,000<br />
<br />
<u><strong>ที่มา</strong></u><br />
โจทย์โดย: สุธี เรืองวิเศษ</span></p>
</font></font>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>5 2<br />4 6 10 15 20<br />3 5</td>
				<td>2</td>
			</tr>
			<tr>
				<td>4 3<br />4 6 15 20<br />3 5 10</td>
				<td>0</td>
			</tr></table>