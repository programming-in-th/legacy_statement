<span style="font-family: Courier New;">หอประชุมแห่งหนึ่งมีหน้าต่างขนาดใหญ่รูปสี่เหลี่ยมผืนผ้า ขนาดกว้าง W เมตร สูง H เมตร เนื่องจากฤดูนี้เป็นฤดูร้อน นักศึกษาจึงพยายามลดความร้อนโดยการซื้อผ้าม่านกรองแสงมา n ผืนและนำมาแขวนที่ตำแหน่งต่าง ๆ ในแนวดิ่งเพื่อบังแดด ผ้าม่านที่ซื้อมามีความกว้างแตกต่างกัน แต่ทุกผืนมีความสูงมากกว่าความสูงของหน้าต่าง (สูงกว่า H เมตร) ผ้าม่านแต่ละผืนมีความสามารถในการตัดแสงแดดได้ 50% และหากผ้าม่านซ้อนกันมากกว่าหรือเท่ากับสองชั้นสามารถบังแดดได้ 100% ผ้าม่านสามารถแขวนซ้อนกันบางส่วนหรือทั้งหมดก็ได้ และสามารถแขวนซ้อนกันได้มากกว่าหนึ่งผืน <br />
<br />
ตัวอย่างของการแขวนผ้าม่านและการบังแดดแสดงดังรูปด้านล่าง ที่มีหน้าต่างกว้าง 7 เมตร สูง 3 เมตร และมีผ้าม่าน 3 ผืน โดยมีสองผืนซ้อนทับกันอยู่<br />
<br />
</span><center><span style="font-family: Courier New;"><img alt="" src="./img/1014/1014-1.gif" /><br />
<br />
</span></center><span style="font-family: Courier New;">  <u><b>คำสั่ง</b></u><br />
จงเขียนโปรแกรมเพื่อรับข้อมูลขนาดของหน้าต่างและการแขวนผ้าม่าน จากนั้นคำนวณหาพื้นที่ของหน้าต่างที่ไม่โดนม่านบัง (แสงผ่านได้ 100%) และพื้นที่ที่แสงสามารถส่องผ่านได้ 50% มีหน่วยเป็นตารางเมตร <b><br />
<br />
</b><u><b>ข้อมูลนำเข้า</b></u><br />
<strong> บรรทัดแรก</strong>มีจำนวนเต็มสามจำนวน  W  H  และ n (1&le;W&le;3000, 1&le;H&le;10, 1&le; n&le;100) <br />
<strong>ต่อจากนั้น  n บรรทัด</strong> จะเป็นข้อมูลผ้าม่านผืนที่ 1 ถึงผืนที่ n โดยแต่ละบรรทัดจะประกอบด้วย จำนวนเต็มสองจำนวน x และ a (0&le; x &le; W , 1&le; a &le;1000) โดย x แทนตำแหน่งนับจากขอบหน้าต่างด้านซ้ายที่เริ่มแขวนผ้าม่าน และ a แทนความกว้างของผ้าม่าน มีหน่วยเป็นเมตร ผ้าม่านจะบังแดดจากหน้าต่างเริ่มจากขอบด้านซ้าย x เมตรถึง x + a เมตร <b><br />
<br />
</b><u><b>ข้อมูลส่งออก</b></u> <br />
<strong>มีบรรทัดเดียว</strong> ประกอบด้วยจำนวนเต็มสองค่า ตัวแรกเป็นพื้นที่ของหน้าต่างที่แสงส่องผ่านได้โดยไม่โดนม่านบัง (แสงผ่านได้ 100%) ตัวที่สองเป็นพื้นที่ของหน้าต่างที่แสงส่องผ่านได้ 50%<br />
<br />
<u><b>ที่มา</b></u><b>: การแข่งขันคอมพิวเตอร์โอลิมปิก สอวน. ครั้งที่ 3 มหาวิทยาลัยขอนแก่น</b></span>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>7 3 3
<br />1 2
<br />5 3
<br />2 2</td>
				<td>6 12</td>
			</tr></table>
