พื้นที่แห่งหนึ่งมีกลุ่มมาเฟียที่มีอิทธิพลอยู่เป็นจำนวนมาก กำหนดให้ขอบเขตอิทธิพลของมาเฟียทุกกลุ่มมีลักษณะเป็นวงกลม โดยมาเฟียสองกลุ่มใดๆ สามารถมีขอบเขตอิทธิพลซ้อนทับกันบางส่วนหรือทั้งหมดหรือไม่ซ้อนทับกันเลยก็ได้ ทางรัฐบาลต้องการทำลายเขตอิทธิพลของมาเฟียเหล่านี้ให้ได้มากที่สุด จึงได้จัดตั้งตำรวจกองหนึ่งเพื่อคอยตรวจตราถนนสายต่างๆ ภายในเมือง แต่ทว่าวันนี้มีตำรวจเหลือเพียงนายเดียวเท่านั้น จึงต้องการให้คุณช่วยหาว่าตำรวจนายนี้จะเดินตรวจบนถนนสายใดเพื่อให้เดินผ่านเขตอิทธิพลให้ได้มากที่สุด โดยตำรวจจะเป็นเป็นเส้นตรงที่ขนานแกน x หรือแกน y เท่านั้น และ<u>การเดินผ่านขอบเขตอิทธิพลหมายถึงการที่เส้นทางนั้นตัดผ่านขอบเขตอิทธิพลหรือสัมผัสวงกลมขอบเขตอิทธิพลก็ได้</u><br />
<br />
<u><strong>โจทย์</strong></u><br />
เมืองแห่งหนึ่งมีลักษณะเป็นสี่เหลี่ยมผืนผ้าขนาดกว้าง N หน่วยยาว M หน่วย และมีกลุ่มมาเฟียที่มีอิทธิพลทั้งหมด K กลุ่ม โดยแต่ละกลุ่มจะมีเขตอิทธิพลเป็นของตัวเองซึ่งอาจซ้อนทับกับกลุ่มอื่นได้ หน้าที่ของคุณคือหาถนนที่ดีที่สุดสำหรับตำรวจหนึ่งนายในการเดินตรวจตรา คือถนนดังกล่าวจะต้องผ่านเขตอิทธิพลของมาเฟียให้มากกลุ่มที่สุดเท่าที่จะทำได้<br />
<br />
<u><strong>ข้อมูลนำเข้า</strong></u><br />
<strong>บรรทัดแรก</strong>ของข้อมูลนำเข้าประกอบด้วยจำนวนเต็ม 3 จำนวนคือ N, M ที่แทนขอบเขตของพื้นที่ทั้งหมด (1 &le; N, M &le; 5000) และ K&nbsp; แทนจำนวนกลุ่มมาเฟียทั้งหมดที่มีภายในเมือง (1 &le; K &le; 10000)<br />
<strong>ต่อมาอีก K บรรทัด</strong>จะเป็นข้อมูลเขตอิทธิพลของมาเฟียแต่ละกลุ่ม โดยในบรรทัดที่ 1+I จะเป็นข้อมูลของมาเฟียกลุ่มที่ I และในแต่ละบรรทัดจะรับจำนวนเต็มสามจำนวนได้แก่ พิกัดตำแหน่งจุดศูนย์กลางของวงกลมอิทธิพล X, Y ที่มีค่าเป็นจำนวนเต็ม (0 &le; X &le; N และ 0 &le; Y &le; M) และจำนวนเต็ม R แทนรัศมีของวงกลม (1 &le; R &le; 100)<br />
<br />
<u><strong>ข้อมูลส่งออก</strong></u><br />
<strong>ให้ตอบเพียงบรรทัดเดียว</strong> ที่แสดงจำนวนวงกลมที่ตัดได้มากที่สุด เมื่อลากเส้นขนานกับแกน x หรือแกน y <br />
<br />
<u><strong>ที่มา</strong></u><strong>:</strong> <b>การแข่งขันคณิตศาสตร์ วิทยาศาสตร์ โอลิมปิกแห่งประเทศไทย สาขาวิชาคอมพิวเตอร์ ประจำปี 2550<br />
<br />
<u>รูปประกอบตัวอย่างข้อมูลนำเข้า</u><br />
<img src="./img/1042/1042-1.gif" alt="" /><br />
</b>จากตัวอย่างสามารถวาดวงกลมได้ดังรูป และเมื่อลากเส้นขนานแกน x <br />
ที่ตำแหน่งความสูง y = 6 เส้นตรงนี้จะผ่านวงกลมทั้งหมด 5 วง<span><b><br />
</b></span>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>10 10 6<br />2 4 2<br />2 5 1<br />5 7 3<br />6 9 1<br />9 7 1<br />7 3 3</td>
				<td>5</td>
			</tr></table>