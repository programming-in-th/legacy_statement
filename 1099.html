Mirko มีแอปเปิ้ลแดง (R) และแอปเปิ้ลเขียว (G) เพื่อแบ่งปันให้กับเพื่อน ๆ ของเขา โดยเขาจะแบ่งแอปเปิ้ลแดงในจำนวนที่เท่ากันและแอปเปิ้ลเขียวในจำนวนที่เท่ากันให้กับเพื่อนทุก ๆ คน Mirko ไม่ชอบแอปเปิ้ล ดังนั้น เขาจึงไม่ต้องการที่จะเหลือแอปเปิ้ลไว้ให้กับตัวเขาเองหลังจากแบ่งเสร็จ<br />
ยกตัวอย่างเช่น ถ้า Mirko มีแอปเปิ้ลแดง 4 ลูกและแอปเปิ้ลเขียว 8 ลูก เขาจะแบ่งแอปเปิ้ลเหล่านี้ให้กับเพื่อน ๆ ของเขาได้ทั้งหมด 3 วิธี ดังนี้
<ol>
    <li>แบ่งให้กับเพื่อนเพียงคนเดียว ซึ่งเพื่อนคนนั้นจะได้รับแอปเปิ้ลแดงทั้ง 4 ลูกและแอปเปิ้ลเขียวทั้ง 8 ลูก</li>
    <li>แบ่งให้กับเพื่อน 2 คน ซึ่งแต่ละคนจะได้รับแอปเปิ้ลแดง 2 ลูกและแอปเปิ้ลเขียว 4 ลูก</li>
    <li>แบ่งให้กับเพื่อน 4 คน ซึ่งแต่ละคนจะได้รับแอปเปิ้ลแดง 1 ลูกและแอปเปิ้ลเขียว 2 ลูก</li>
</ol>
<u><strong>งานของคุณ</strong></u><br />
<br />
จงเขียนโปรแกรมเพื่อแสดงผลจำนวนวิธีทั้งหมดที่ Mirko สามารถแบ่งแอปเปิ้ลให้กับเพื่อน ๆ ของเขาได้ โดยสมมติว่า Mirko มีเพื่อนจำนวนมากมายมหาศาลในการแบ่งปันแอปเปิ้ลให้<br />
<br />
<u><strong>ข้อมูลนำเข้า</strong></u><br />
<br />
ในบรรทัดแรก ประกอบด้วยเลขจำนวนเต็ม 2 ค่าคือ จำนวนของแอปเปิ้ลแดง (R) และจำนวนของแอปเปิ้ลเขียว (G) ซึ่งคั่นกันด้วยช่องว่าง โดยมีค่าดังนี้ 1 &le; R, G &le; 1000000000<br />
<br />
<u><strong>ข้อมูลส่งออก</strong></u><br />
<br />
ในแต่ละครั้งของการแบ่งแอปเปิ้ลที่เป็นไปได้ ให้แสดงผลเลขจำนวนเต็ม 3 ค่าคือ N, X และ Y บนบรรทัดเดียวกัน โดย N คือจำนวนของเพื่อนที่ได้รับการแบ่งแอปเปิ้ล ส่วน X และ Y คือจำนวนแอปเปิ้ลแดงและแอปเปิ้ลเขียวที่เพื่อนแต่ละคนได้รับ<br />
ให้แสดงผลของการแบ่งแอปเปิ้ลแบบเดียวกันเพียงแค่ครั้งเดียว โดยจะต้องเรียงลำดับข้อมูลส่งออกดังนี้
<ul>
    <li>เรียงตามค่า N จากน้อยไปมาก</li>
    <li>หากค่า N เท่ากัน ให้เรียงตามค่า X จากน้อยไปมาก</li>
    <li>หากค่า N และ X เท่ากัน ให้เรียงตามค่า Y จากน้อยไปมาก</li>
</ul>
** ถ้าสังเกตดีดีจะพบว่าไม่ทางที่ X หรือ Y จะเท่ากันได้ lol <br />
ที่มา: COCI 2008/2009, Contest #5 &ndash; February 7, 2009 :: ดัดแปลงเล็กน้อย (:<br />
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>4 8</td>
				<td>1 4 8
<br />2 2 4
<br />4 1 2</td>
			</tr>
			<tr>
				<td>15 12</td>
				<td>1 15 12
<br />3 5 4</td>
			</tr>
			<tr>
				<td>42 105</td>
				<td>1 42 105
<br />3 14 35
<br />7 6 15
<br />21 2 5</td>
			</tr></table>
