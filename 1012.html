<span style="font-family: Courier New;">ร้านสั่งทำเค้กแห่งหนึ่งแถวมหาวิทยาลัยขอนแก่น รับใบสั่งเค้กเฉพาะช่วงที่มีการแข่งขันคอมพิวเตอร์โอลิมปิกของ สอวน เท่านั้น เจ้าของร้านเค้กนี้จะผลิตเค้กขนาดหนึ่ง ปอนด์ แต่แบ่งขายเป็นห้าแบบคือ เต็มปอนด์ เศษสามส่วนสี่ปอนด์ ครึ่งปอนด์ หนึ่งส่วนสี่ปอนด์ และ หนึ่งส่วนแปดปอนด์ เผอิญว่าเจ้าของร้านเค้กเป็นนักคณิตศาสตร์ที่รักความสวยงามและความอร่อย ดังนั้นเวลาขายเค้กแต่ละครั้งเจ้าของร้านจะไม่ยอมเอาเค้กแบบที่เล็กกว่ามารวมให้ได้ขนาดของเค้กตามที่ลูกค้าต้องการ <br />
<br />
สมมุติว่า ถ้าลูกค้าสั่งเค้กขนาดเศษสามส่วนสี่ปอนด์ เจ้าของร้านก็จะไม่นำเค้กขนาดหนึ่งส่วนสี่ปอนด์ให้ลูกค้าไปสามก้อนแต่จะให้เค้กขนาดสามส่วนสี่ปอนด์ที่มีอยู่แก่ลูกค้าเท่านั้น และถ้าไม่มีเค้กขนาดสามส่วนสี่ปอนด์อยู่เลย เจ้าของร้านจะเอาเค้กขนาดเต็มก้อนมาแบ่งแล้วให้ลูกค้าไป โดยเก็บเศษที่เหลือไว้เผื่อให้กับลูกค้าคนอื่นที่อาจต้องการแบบหนึ่งส่วนสี่ปอนด์ หรือไว้เพื่อแบ่งให้ลูกค้าที่ต้องการขนาดหนึ่งส่วนแปดปอนด์ <br />
<br />
ด้วยความคุ้นเคยของลูกค้า ลูกค้าจะสั่งเค้กเป็นจำนวนเต็ม a b c d e สำหรับก้อนของขนาดเค้กเต็มปอนด์ เศษสามส่วนสี่ปอนด์ ครึ่งปอนด์ หนึ่งส่วนสี่ปอนด์ และ หนึ่งส่วนแปดปอนด์ ตามลำดับ (0&le;a,b,c,d,e &le; 10000) ในวันหนึ่งจะมีรายการสั่งของทั้งหมดจากลูกค้า n ราย เจ้าของร้านจะรับรายการสั่งของวันนี้เพื่อคำนวณว่าจะต้องทำเค้กทั้งหมดกี่ปอนด์เพื่อให้เพียงพอในการส่งของให้ลูกค้าในวันถัดไป <b><br />
<br />
</b><u><b>คำสั่ง</b></u><br />
จงเขียนโปรแกรมเพื่อรับข้อมูลรายการสั่งเค้กของลูกค้าและคำนวณว่าจะต้องทำเค้กอย่างน้อยที่สุดกี่ปอนด์   <b><br />
<br />
</b><u><b>ข้อมูลนำเข้า</b></u><br />
<strong> บรรทัดแรก</strong> มีจำนวนเต็ม  n (1&le; n &le;10) <br />
<strong>ต่อจากนั้น  n บรรทัด</strong> จะเป็นข้อมูลของลูกค้าคนที่ 1 ถึงคนที่ n โดยแต่ละบรรทัดจะประกอบด้วย จำนวนเต็ม a b c d e (0&le;a,b,c,d,e&le;10000) โดยแต่ละค่าจะคั่นด้วยช่องว่างหนึ่งช่อง <b><br />
<br />
</b><u><b>ข้อมูลส่งออก</b></u><br />
<strong>มีบรรทัดเดียว </strong>ประกอบด้วยจำนวนเต็มหนึ่งค่า ซึ่งเป็นจำนวนของเค้กเต็มปอนด์ที่น้อยที่สุดที่เจ้าของร้านต้องเตรียมให้เพียงพอตามรายการที่ลูกค้าสั่ง  <b><br />
<br />
<u>ที่มา</u>: การแข่งขันคอมพิวเตอร์โอลิมปิก สอวน. ครั้งที่ 3 มหาวิทยาลัยขอนแก่น</b></span>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>3<br />1 0 1 0 1<br />0 1 0 1 0<br />0 1 0 0 0</td>
				<td>4</td>
			</tr>
			<tr>
				<td>4<br />0 0 1 0 0<br />0 0 0 0 1<br />0 0 1 0 0<br />0 1 0 0 0</td>
				<td>2</td>
			</tr></table>