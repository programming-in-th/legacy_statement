<p><span style="font-family: 'Courier New'; ">คุณได้รับเชิญมาเป็นอาจารย์สอนวิชาคอมพิวเตอร์ในค่ายอบรมเข้มแห่งหนึ่ง ซึ่งมีนักเรียนอยู่ทั้งหมด N คน คุณได้พบว่า นักเรียนในค่าย นอกจากจะมีความสามารถในการเขียนโปรแกรมคอมพิวเตอร์แล้ว ยังมีความสามารถในการเล่นดนตรีอีกด้วย คุณจึงมีความคิดที่จะจัดตั้งวงดนตรี light music ประจำค่ายขึ้นมา<br />
</span><span style="font-family: 'Courier New'; "><br />
วงดนตรี light music นั้น ประกอบด้วยสมาชิก 4 คน ซึ่งแต่ละคนก็จะมีหน้าที่ในการเล่นกีตาร์ เบส กลอง และคีย์บอร์ด คุณต้องการเลือกนักเรียนในค่าย 4 คน มาเข้าร่วมเป็นสมาชิกวงดนตรี สำหรับนำไปแสดงในการแข่งขันดนตรีนานาชาติ International Olympiad in Instrument (IOI) ครั้งที่ 22 ที่ประเทศแคนาดา เพื่อสร้างชื่อเสียงให้กับประเทศชาติและค่ายอบรมเข้มแห่งนี้<br />
</span><span style="font-family: 'Courier New'; "><br />
อย่างไรก็ตาม ด้วยความที่ในค่ายมีนักเรียนอยู่เป็นจำนวนมาก ทำให้นักเรียนในค่ายไม่สามารถรู้จักกันได้อย่างทั่วถึง นักเรียนบางคนก็เป็นเพื่อนกัน ในขณะที่บางคนก็ไม่รู้จักกันเลย ความเป็นเพื่อนจะมีลักษณะสมมาตรเสมอ (นั่นคือถ้า A เป็นเพื่อนกับ B แล้ว B ก็จะเป็นเพื่อนกับ A ด้วย) และการที่จะตั้งวงดนตรีให้ได้อย่างมีประสิทธิภาพนั้น สมาชิกในวงจะต้องมีความสนิทสนมกลมเกลียวกันเป็นอย่างดี กล่าวคือ เมื่อเราพิจารณาคู่ของสมาชิก 2 คนใดๆ ในวง ซึ่งมีอยู่ทั้งหมด 6 คู่ จะต้องมีอย่างน้อย 5 คู่ ที่เป็นเพื่อนกัน นั่นคือมีสมาชิกที่ไม่เป็นเพื่อนกันได้อย่างมากเพียงคู่เดียว<br />
</span><span style="font-family: 'Courier New'; "><br />
คุณต้องการทราบว่า มีวิธีในการเลือกนักเรียนในค่าย 4 คน มาเป็นสมาชิกวงดนตรีอยู่ทั้งหมดกี่วิธี<br />
</span><span style="font-family: 'Courier New'; "><br />
<u><strong>งานของคุณ</strong></u><br />
</span><span style="font-family: 'Courier New'; ">จงเขียนโปรแกรมเพื่อรับจำนวนนักเรียนในค่าย และความเป็นเพื่อนของนักเรียนแต่ละคู่ แล้วคำนวณว่า มีวิธีในการเลือกสมาชิกวงดนตรีอยู่ทั้งหมดกี่วิธี<br />
</span><span style="font-family: 'Courier New'; "><br />
<u><strong>ข้อมูลนำเข้า</strong></u><br />
</span><span style="font-family: 'Courier New'; ">บรรทัดแรกระบุจำนวนเต็ม N และ M (4 &le; N &le; 1,000; 1 &le; M &le; 5,000) แทนจำนวนนักเรียนในค่าย และจำนวนคู่ของนักเรียนที่เป็นเพื่อนกัน นักเรียนแต่ละคนจะมีหมายเลขประจำตัวตั้งแต่ 1, 2, 3 เรียงไปเรื่อยๆ จนถึง N<br />
</span><span style="font-family: 'Courier New'; "><br />
อีก M บรรทัดต่อมา ในแต่ละบรรทัดจะระบุจำนวนเต็ม X และ Y ที่แตกต่างกัน&nbsp;</span><span style="font-family: 'Courier New'; ">(1 &le; X,Y &le; N) ซึ่งหมายความว่า นักเรียนหมายเลข X เป็นเพื่อนกับนักเรียนหมายเลข Y<br />
</span><span style="font-family: 'Courier New'; "><br />
<u><strong>ข้อมูลส่งออก</strong></u><br />
</span><font face="'Courier New'">มีบรรทัดเดียว แสดงจำนวนวิธีทั้งหมดในการเลือกสมาชิกวงดนตรี<br />
<font face="'Courier New'"><br />
<u><strong>การให้คะแนน</strong></u><br />
</font><font face="'Courier New'">30% ของข้อมูลทดสอบ จะมี N &le; 100<br />
<br />
</font></font><u style="font-family: 'Courier New'; "><strong>ที่มา</strong></u><br style="font-family: 'Courier New'; " />
<span style="font-family: 'Courier New'; ">การแข่งขัน IOI Thailand League เดือนมิถุนายน 2553</span><br style="font-family: 'Courier New'; " />
<span style="font-family: 'Courier New'; ">โจทย์โดย: สุธี เรืองวิเศษ</span><font face="'Courier New'"><br />
</font></p>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>4 5
<br />1 2
<br />1 3
<br />1 4
<br />2 3
<br />2 4</td>
				<td>1</td>
			</tr>
			<tr>
				<td>6 12
<br />1 2
<br />2 3
<br />3 1
<br />4 1
<br />4 2
<br />4 3
<br />5 1
<br />5 2
<br />5 3
<br />6 1
<br />6 2
<br />6 3</td>
				<td>12</td>
			</tr></table>
