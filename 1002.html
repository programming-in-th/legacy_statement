<span style="font-family: Courier New;"><strong>เลขโรมัน</strong>มักจะถูกใช้เป็นเลขหน้าในบทนำของหนังสือก่อนที่จะเริ่มเข้าสู่เนื้อหา โดยสัญลักษณ์เลขโรมันที่ใช้แทนจำนวนเต็มฐานสิบที่มีค่าไม่เกิน 100 ประกอบด้วย &lsquo;i&rsquo; &lsquo;v&rsquo; &lsquo;x&rsquo; &lsquo;l&rsquo; และ &lsquo;c&rsquo; ซึ่งใช้แทนจำนวนเต็มค่า 1 5 10 50 และ 100 ตามลำดับ<br />
<br />
ในการเขียนแทนจำนวนเต็มฐานสิบแต่ละจำนวนในกลุ่มดังกล่าวด้วยเลขโรมัน เราสามารถทำได้โดยการเรียงลำดับสัญลักษณ์เลขโรมันแต่ละตัวต่อเนื่องกันจากซ้ายไปขวา โดยมีเงื่อนไข คือ <br />
<br />
<strong>1)</strong> สามารถวางสัญลักษณ์ที่ใช้แทนค่า 1 และ 10 ต่อเนื่องกันได้ไม่เกิน 3 ตัว <br />
<strong>2)</strong> ไม่สามารถวางสัญลักษณ์ที่ใช้แทนค่า 5 และ 50 ต่อเนื่องกันได้ และ <br />
<strong>3)</strong> สัญลักษณ์ที่มีค่ามากกว่าจะอยู่ด้านซ้ายของสัญลักษณ์ที่มีค่าน้อยกว่าเสมอ เช่น 8 จะเขียนแทนด้วย viii (มีความหมายเท่ากับ 5+1+1+1) 17 จะเขียนแทนด้วย xvii (มีความหมายเท่ากับ 10+5+1+1) และ 73 จะเขียนแทนด้วย lxxiii (มีความหมายเท่ากับ 50+10+10+1+1+1) <br />
<br />
<strong>ข้อยกเว้นประการหนึ่ง</strong> ของการแทนเลขโรมันที่มีค่าน้อยกว่า 400 คือ ในการแทนค่า 4 และ 9 ในหลักหน่วย และการแทนค่า 40 และ 90 ในหลักสิบ จะวางสัญลักษณ์ที่มีค่าน้อยกว่าไว้ด้านซ้ายของสัญลักษณ์ที่มีค่ามากกว่า เช่น 4 จะเขียนแทนด้วย iv (มีความหมายเท่ากับ -1+5) 9 จะเขียนแทนด้วย ix (มีความหมายเท่ากับ -1+10) 40 จะเขียนแทนด้วย xl (มีความหมายเท่ากับ -10+50) และ 90 จะเขียนแทนด้วย xc (มีความหมายเท่ากับ -10 +100) เป็นต้น ทำนองเดียวกันตามกฎนี้จะทำให้ 24 39 44 49 94 เขียนแทนด้วยเลขโรมันได้เป็น xxiv xxxix xliv xlix และ xciv ตามลำดับ <br />
<br />
<strong>กำหนดให</strong>้ หนังสือเล่มหนึ่งมีจำนวนหน้าในบทนำทั้งหมด d หน้า โดยที่ 1 &lt;= d &lt; 400 จงเขียนโปรแกรมเพื่อนับจำนวนสัญลักษณ์ &lsquo;i&rsquo; &lsquo;v&rsquo; &lsquo;x&rsquo; &lsquo;l&rsquo; และ &lsquo;c&rsquo; ที่ใช้แทนหมายเลขหน้าในบทนำของหนังสือเล่มดังกล่าว ตัวอย่างเช่น ถ้าหนังสือมีจำนวนหน้าในบทนำ 5 หน้า นั่นคือประกอบด้วยหน้าหมายเลข &lsquo;i&rsquo; &lsquo;ii&rsquo; &lsquo;iii&rsquo; &lsquo;iv&rsquo; และ &lsquo;v&rsquo; ดังนั้น หนังสือเล่มนี้จะมีสัญลักษณ์ &lsquo;i&rsquo; จำนวน 7 ตัว, &lsquo;v&rsquo; จำนวน 2 ตัว, &lsquo;x&rsquo; จำนวน 0 ตัว, &lsquo;l&rsquo; จำนวน 0 ตัว และ &lsquo;c&rsquo; จำนวน 0 ตัว เป็นต้น <b><br />
<br />
<u>ข้อมูลนำเข้า</u> </b><br />
ข้อมูลมีเพียงบรรทัดเดียวอ่านมาจาก standard input ซึ่งมีจำนวนเต็มบวก d แทนจำนวนหน้าในบทนำของหนังสือ  <b><br />
<br />
</b><u><b>ข้อมูลส่งออก</b></u> <br />
ผลลัพธ์จะส่งออกไปยัง standard output โดยข้อมูลมีอยู่หนึ่งบรรทัด ประกอบด้วยจำนวนเต็มห้าตัวคั่นด้วยช่องว่างหนึ่งช่อง โดยตัวแรกถึงตัวที่ห้า จะแทนจำนวนของสัญลักษณ์โรมัน &lsquo;i&rsquo; &lsquo;v&rsquo; &lsquo;x&rsquo; &lsquo;l&rsquo; และ &lsquo;c&rsquo; ตามลำดับ <b><br />
<br />
<u>ที่มา</u>: การแข่งขันคอมพิวเตอร์โอลิมปิก สอวน. ครั้งที่ 1 มหาวิทยาลัยเกษตรศาสตร์</b></span>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>5</td>
				<td>7 2 0 0 0</td>
			</tr></table>