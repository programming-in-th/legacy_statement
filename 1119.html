<p><span style="font-family: 'Courier New'; ">ประเทศหนึ่งในแถบเอเชียตะวันออกเฉียงใต้ มีการปกครองในรูปแบบรัฐสภา โดย ส.ส. ในสภาจะเป็นผู้ลงคะแนนเลือกนายกรัฐมนตรี ซึ่งผู้ที่จะได้รับเลือกเป็นนายกรัฐมนตรีนั้นจะต้องได้รับเสียงสนับสนุนจาก ส.ส. มากกว่าครึ่งหนึ่งของจำนวน ส.ส. ทั้งหมดในสภา จากนั้นนายกรัฐมนตรีก็จะเป็นผู้จัดตั้งคณะรัฐมนตรีขึ้นมาทำหน้าที่บริหารประเทศต่อไป<br />
</span><span style="font-family: 'Courier New'; "><br />
ส.ส. แต่ละคนนั้นก็จะสังกัดพรรคการเมืองต่างๆ หากมีพรรคการเมืองใดที่มี ส.ส. มากกว่าครึ่งหนึ่งของจำนวน ส.ส. ทั้งหมดในสภา พรรคการเมืองนั้นก็จะเป็นผู้ครองเสียงข้างมากในสภา และจะสามารถจัดตั้งรัฐบาลพรรคเดียวขึ้นมาได้ แต่หากไม่มีพรรคการเมืองใดที่มีจำนวน ส.ส. เกินครึ่ง ก็จะต้องมีการ</span><span style="font-family: 'Courier New'; ">จับขั้วกันระหว่างพรรคการเมืองบางพรรค เพื่อให้จำนวน ส.ส. ของพรรคการเมืองเหล่านั้นรวมกันแล้วมากกว่าครึ่งหนึ่งของจำนวน ส.ส. ทั้งหมด ก็จะสามารถครองเสียงข้างมากในสภา และจัดตั้งรัฐบาลผสมขึ้นมาได้<br />
</span><span style="font-family: 'Courier New'; "><br />
ในการเลือกตั้ง ส.ส. ครั้งล่าสุด ผลปรากฏว่าไม่มีพรรคการเมืองใดที่มีจำนวน ส.ส. เกินครึ่ง ดังนั้น พรรคการเมืองแต่ละพรรคต่างก็พยายามที่จะไปจับขั้วกับพรรคการเมืองอื่น เพื่อจัดตั้งรัฐบาลผสมขึ้นมาให้ได้ หัวหน้าพรรคการเมืองแต่ละพรรคก็อยากจะทราบว่า พรรคการเมืองของตนจะต้องไปจับขั้วกับพรรคการเมืองอื่นอย่างน้อยกี่พรรค จึงจะทำให้จำนวน ส.ส. ทั้งหมดของพรรคการเมืองของตนและของทุกพรรคที่ไปจับขั้วด้วย รวมกันแล้วมากกว่าครึ่งหนึ่งของจำนวน ส.ส. ทั้งหมดในสภา<br />
</span><span style="font-family: 'Courier New'; "><br />
<u><strong>งานของคุณ</strong></u><br />
</span><span style="font-family: 'Courier New'; ">จงเขียนโปรแกรมเพื่อรับจำนวน ส.ส. ของพรรคการเมืองต่างๆ และคำนวณว่าพรรคการเมืองแต่ละพรรคจะต้องไปจับขั้วกับพรรคการเมืองอื่นอย่างน้อยกี่พรรค จึงจะสามารถครองเสียงข้างมากในสภาได้<br />
</span><span style="font-family: 'Courier New'; "><br />
<u><strong>ข้อมูลนำเข้า</strong></u><br />
</span><span style="font-family: 'Courier New'; ">บรรทัดแรกระบุจำนวนเต็ม N (3 &le; N &le; 300,000) แทนจำนวนพรรคการเมืองทั้งหมด<br />
</span><span style="font-family: 'Courier New'; "><br />
อีก N บรรทัดต่อมา ในบรรทัดที่ i+1 (1 &le; i &le; N) จะระบุจำนวนเต็ม M<sub>i</sub> (1 &le; M<sub>i</sub> &le; 1,000,000) แทนจำนวน ส.ส. ของพรรคการเมืองที่ i<br />
</span><span style="font-family: 'Courier New'; "><br />
รับประกันว่าจะไม่มีพรรคการเมืองใดที่มีจำนวน ส.ส. มากกว่าครึ่งหนึ่งของจำนวน ส.ส. ทั้งหมดในสภา และจำนวน ส.ส. ทั้งหมดจะมีไม่เกิน 2,000,000,000 คน<br />
</span><span style="font-family: 'Courier New'; "><br />
<u><strong>ข้อมูลส่งออก</strong></u><br />
</span><font face="'Courier New'">มีทั้งหมด N บรรทัด โดยในบรรทัดที่ i (1 &le; i &le; N) แสดงจำนวนพรรคการเมืองน้อยที่สุดที่พรรคการเมืองที่ i ต้องไปจับขั้วด้วยเพื่อให้สามารถครองเสียงข้างมากในสภา<br />
<font face="'Courier New'"><br />
<u><strong>การให้คะแนน</strong></u><br />
</font><font face="'Courier New'">30% ของข้อมูลทดสอบ จะมี N &le; 5,000<br />
<br />
<u><strong>ที่มา</strong></u><br />
การแข่งขัน IOI Thailand League เดือนมิถุนายน 2553<br />
โจทย์โดย: สุธี เรืองวิเศษ</font><br />
</font></p>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>5
<br />7
<br />1
<br />1
<br />2
<br />3</td>
				<td>1
<br />1
<br />1
<br />1
<br />1</td>
			</tr>
			<tr>
				<td>7
<br />5
<br />5
<br />6
<br />7
<br />5
<br />5
<br />8</td>
				<td>3
<br />3
<br />2
<br />2
<br />3
<br />3
<br />2</td>
			</tr></table>
