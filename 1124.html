<div><span style="font-family: 'Courier New'; ">คุณเป็นพ่อค้าที่ตระเวนขายสินค้าไปตามเมืองต่างๆ ในการชั่งสินค้าแต่ละชิ้นนั้น คุณจะใช้ตาชั่งสองแขนและตุ้มน้ำหนักเป็นอุปกรณ์ในการชั่ง เนื่องจากคุณทราบว่าสินค้าที่ขายจะมีน้ำหนักเป็นจำนวนเต็มเสมอ และจะมีน้ำหนักไม่เกิน 1,000,000,000 หน่วย คุณจะเตรียมตุ้มน้ำหนักขนาดตั้งแต่ 1 หน่วย&nbsp;</span><span style="font-family: 'Courier New'; ">2 หน่วย 3 หน่วย ไปเรื่อยๆ จนถึง 1,000,000,000 หน่วย ซึ่งมีจำนวนมากและสร้างความลำบากในการพกพาระหว่างเดินทางเป็นอย่างมาก<br />
</span><span style="font-family: 'Courier New'; "><br />
วันหนึ่ง คุณได้เดินทางไปพบหมาป่าสาวตัวหนึ่ง เธอได้ขอร่วมเดินทางไปกับคุณ และเนื่องจากเธอเป็นหมาป่าที่ฉลาดมาก เมื่อเธอเห็นตุ้มน้ำหนักจำนวนมากมายมหาศาลของคุณ จึงได้บอกว่า คุณไม่จำเป็นจะต้องใช้ตุ้มน้ำหนักมากขนาดนี้ ใช้เพียงแค่ 20 อันก็เพียงพอแล้ว คือใช้ตุ้มน้ำหนักที่ขนาดเป็นกำลังของ 3 ทั้งหมด นั่นคือขนาด 1 หน่วย 3 หน่วย 9 หน่วย ไปเรื่อยๆ จนถึง 3<sup>19&nbsp;</sup>= 1,162,261,467 หน่วย<br />
</span><span style="font-family: 'Courier New'; "><br />
ตัวอย่างเช่น ถ้าคุณมีสินค้าน้ำหนัก 10 หน่วย คุณสามารถชั่งสินค้าได้โดยการนำสินค้าวางไว้บนตาชั่งข้างซ้าย แล้วนำตุ้มน้ำหนักขนาด 9 หน่วยและ 1 หน่วย วางไว้บนตาชั่งข้างขวา ก็จะทำให้ตาชั่งสมดุล ดังนั้น คุณจึงใช้ตุ้มน้ำหนักทั้งหมด 2 อัน และสิ่งของบนตาชั่งแต่ละข้างจะมีน้ำหนักรวมข้างละ 10 หน่วย<br />
</span><span style="font-family: 'Courier New'; "><br />
หรือถ้าคุณมีสินค้าน้ำหนัก 20 หน่วย คุณก็จะสามารถชั่งได้โดยการนำสินค้าและตุ้มน้ำหนักขนาด 9 หน่วยและ 1 หน่วย วางไว้บนตาชั่งข้างซ้าย แล้วนำตุ้มน้ำหนักขนาด 27 หน่วยและ 3 หน่วย วางไว้บนตาชั่งข้างขวา ก็จะทำให้ตาชั่งสมดุล ดังนั้น คุณจึงใช้ตุ้มน้ำหนักทั้งหมด 4 อัน และสิ่งของบนตาชั่งแต่ละข้างจะมีน้ำหนักรวมข้างละ 30 หน่วย<br />
</span><span style="font-family: 'Courier New'; "><br />
หมาป่าสามารถพิสูจน์ได้ว่า ไม่ว่าสินค้าจะมีน้ำหนักเท่าใด ก็จะสามารถนำไปชั่งบนตาชั่งสองแขนให้สมดุลได้เสมอ และจะมีวิธีชั่งได้เพียงวิธีเดียวเท่านั้น (การสลับตาชั่งข้างซ้ายกับข้างขวาถือว่าเป็นวิธีเดียวกัน) เมื่ออธิบายจนคุณเชื่อแล้ว หมาป่าก็จากคุณไป<br />
</span><span style="font-family: 'Courier New'; "><br />
แม้ว่าคุณจะพอเข้าใจ แต่คุณคิดเลขได้ไม่เร็วเท่าหมาป่า ในการขายสินค้าชิ้นหนึ่ง คุณต้องการทราบว่า ในการชั่งสินค้าชิ้นนั้น จะต้องใช้ตุ้มน้ำหนักทั้งหมดกี่อัน และเมื่อชั่งแล้ว ตาชั่งแต่ละข้างจะมีน้ำหนักรวมข้างละเท่าไร<br />
</span><span style="font-family: 'Courier New'; "><br />
<u><strong>งานของคุณ</strong></u><br />
</span><span style="font-family: 'Courier New'; ">จงเขียนโปรแกรมเพื่อรับน้ำหนักของสินค้า และคำนวณหาจำนวนตุ้มน้ำหนักที่ต้องใช้ในการชั่งสินค้าด้วยตาชั่งสองแขน และน้ำหนักรวมของสิ่งของบนตาชั่งข้างหนึ่ง<br />
</span><span style="font-family: 'Courier New'; "><br />
<u><strong>ข้อมูลนำเข้า</strong></u><br />
</span><span style="font-family: 'Courier New'; ">มีบรรทัดเดียว ซึ่งระบุจำนวนเต็ม N (1 &le; N &le; 1,000,000,000) แทนน้ำหนักของสินค้า<br />
</span><span style="font-family: 'Courier New'; "><br />
</span><u><strong><span style="font-family: 'Courier New'; ">ข้อมูลส่งออก</span></strong></u></div>
<div><span style="font-family: 'Courier New'; ">มีบรรทัดเดียว ระบุจำนวนตุ้มน้ำหนักที่ต้องใช้ และน้ำหนักรวมของสิ่งของบนตาชั่งข้างหนึ่ง<br />
</span><span style="font-family: 'Courier New'; "><br />
</span><u><strong><span style="font-family: 'Courier New'; ">การให้คะแนน</span></strong></u><span style="font-family: 'Courier New'; "><br />
<div>30% ของข้อมูลทดสอบ จะมี N &le; 100,000<br />
<br />
<u><strong>ที่มา</strong></u></div>
</span><span style="font-family: 'Courier New'; ">การแข่งขัน IOI Thailand League เดือนกรกฏาคม 2553</span><br style="font-family: 'Courier New'; " />
<span style="font-family: 'Courier New'; ">โจทย์โดย: สุธี เรืองวิเศษ</span></div>
		<table>
			<tr>
				<th>ข้อมูลนำเข้า</th>
				<th>ข้อมูลส่งออก</th>
			</tr>	
		
			<tr>
				<td>10</td>
				<td>2 10</td>
			</tr>
			<tr>
				<td>20</td>
				<td>4 30</td>
			</tr></table>